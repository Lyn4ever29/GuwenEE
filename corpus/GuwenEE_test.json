{"text": "丞相兴建取屯田万人以为兵。分武陵为天门郡。七年春正月，大赦。", "id": "b47be8e4b97b4034b3d17821096782e3"}
{"text": "谞先是科郡上手工千余人送建业，而察战至，恐复见取，故兴等因此扇动兵民，招诱诸夷也。", "id": "c60acb2f0f2c4e0fb725eaa9fbddcff9"}
{"text": "休虽解此旨，心不能悦，更恐其疑惧，竟如布意，废其讲业，不复使冲等人。是岁使察战到交址调孔爵、大猪。六年夏四月，泉陵言黄龙见。", "id": "0e0b4e2d546c40beba856e8308165ab2"}
{"text": "夏六月，起显明宫，冬十二月，皓移居之。", "id": "0dc56c8f8a48406f91635e5c987c0ef9"}
{"text": "以父任为郎，后范寝疾，拜副军校尉，佐领军事。", "id": "bc9e9e935dc745b5af265ceca71a9f24"}
{"text": "才子琬，袭爵为将，至镇西将军。", "id": "4c9ec5963a7f4bf2a8caebdb38ce5c70"}
{"text": "魏遣曹真、夏侯尚、张合等攻江陵，魏文帝自住宛，为其势援，连屯围城。", "id": "8049b2426b6143e59a91501361d1db16"}
{"text": "臣闻翼星为变，荧惑作妖，童谣之言，生于天心，乃以安居而比死，足明天意，如民所若也。臣闻国无三年之储，渭之非国，而今无一年之畜，此臣下责也。而诸公卿位处人上，禄延子孙，曾无致命之节，匡救之术，苟进小利于君，以求容媚，荼毒百姓，不为君计也。", "id": "907951f29d3d4e049e221c83eaba3e80"}
{"text": "予连从荆、扬来者得凯所谏皓二十事，博问吴人，多云不闻凯有此表。", "id": "0c80f0b3dd1640238fa8b7d703c5ed71"}
{"text": "谦卒，竺奉谦遗命，迎先主于小沛。建安元年，吕布乘先主之出拒袁术，袭下邳，虏先主妻子。", "id": "c93ea45f7c164d139f493870fec4de24"}
{"text": "子攀，官至行护军翊武将军，亦早卒。", "id": "b1892f08eab747d88e90adb1e19185b9"}
{"text": "孙权据有江东，已历三世，国险而民附，贤能为之用，此可以为援而不可图也。荆州北据汉、沔，利尽南海，东连吴会，西通巴、蜀，此用武之国，而其主不能守，此殆天所以资将军，将军岂有意乎？益州险塞，沃野千里，天府之土，高祖因之以成帝业。刘璋暗弱，张鲁在北，民殷国富而不知存恤，智能之士思得明君。将军既帝室之胄，信义着于四海，总揽英雄，思贤如渴，若跨有荆、益，保其岩阻，西和诸戎，南抚夷越，外结好孙权，内修政理；天下有变，则命一上将将荆州之军以向宛、洛，将军身率益州之众出于秦川，百姓孰敢不箪食壶浆以迎将军者乎？诚如是，则霸业可成，汉室可兴矣。", "id": "5b701e942f114bd29b8afbe40541805a"}
{"text": "谡违亮节度，举动失宜，大为张邰所破。亮拔西县千余家，还于汉中，戮谡以谢众。上疏曰：臣以弱才，叨窃非据，亲秉旄钺以历三军，不能训章明法，临事而惧，至有街亭违命之阙，箕谷不戒之失，咎皆在臣授任无方。", "id": "a733ff68dacb4417b8ab5b2d34e35568"}
{"text": "今操已拥百万之众，挟天子而令诸侯，此诚不可与争锋。孙权据有江东，已历三世，国险而民附，贤能为之用，此可以为援而不可图也。荆州北据汉、沔，利尽南海，东连吴会，西通巴、蜀，此用武之国，而其主不能守，此殆天所以资将军，将军岂有意乎？益州险塞，沃野千里，天府之土，高祖因之以成帝业。", "id": "8c0e866dbb404cd1bf5de97526868764"}
{"text": "众大至，共击之，乃死。公弘后生，卓尔奇精，天命二十，悼恨未呈。赞程公弘公弘，名祁，季然之子也。", "id": "712bbe0b485e4f6ca355bde6a17778f0"}
{"text": "建兴三年，随诸葛亮南行，归至汉阳县，降人李鸿来诣亮，亮见鸿，时蒋琬与诗在坐。", "id": "cd944c015bab4e96aa93f87732450a8a"}
{"text": "五年，随亮汉中。朗素与马谡善，谡逃亡，朗知情不举，亮恨之，免官还成都。", "id": "f49f150ac6bf4d91bb1a93959b9e1506"}
{"text": "徙居汉中，九年卒。子遗嗣，恢弟子球，羽林右部督，随诸葛瞻拒邓艾，临阵授命，死于绵竹。吕凯字季平，永昌不韦人也，仕郡五官掾、功曹。", "id": "f6b03dc6c9eb4c72a58dd2f60cd513a8"}
{"text": "臣不意永昌风俗敦直乃尔！以凯为云南太守，封阳迁亭侯，会为叛夷所害，子祥嗣。", "id": "2caa52c9e9464f14800a114e5beba62b"}
{"text": "十五年，进封安汉侯，代壹督汉中。延熙元年，大将军蒋琬住沔阳，平更为前护军，署琬府事。", "id": "11d5eb01866640aa9767a8fc03cbc541"}
{"text": "厥机死，又立其子沙末汗为亲汉王。延康初，又各遣使献马。", "id": "1efce6ba45e449669e329910f7c65e65"}
{"text": "其年十二月，诏沼书报倭女王曰：制诏亲魏倭王卑弥呼：带方守刘夏遣使送汝大夫难升米、次使都市牛利奉汝所献男生口四人，女生口六人，班布二匹二丈，以到。汝所在逾远，乃遣使贡献，是汝之忠孝，我甚哀汝。今以汝为亲魏倭王，假金印紫绶，装封付带方太守假授汝。", "id": "c8538a2b0f474473b8969011f870db88"}
{"text": "始死停丧十余日，当时不食肉，丧主哭泣，他人就歌舞饮酒。已葬，举家诣水中澡浴，以如练沐。", "id": "1b9b1ef314f741f5bc27b5400665c4b3"}
{"text": "若有疾病，遭暴害，便欲杀之，谓其持衰不谨。出真珠、青玉。", "id": "a3f86d45efd547e3b91613388dccf5b3"}
{"text": "从郡至倭，循海岸水行，历韩国，乍南乍东，到其北岸狗邪韩国，七千余里，始度一海，千余里至对马国。其大官曰卑狗，副曰卑奴母离。所居绝岛，方可四百余里，土地山险，多深林，道路如禽鹿径。", "id": "02806fbc4d5840768287e04e8d40fe83"}
{"text": "是以袁绍始北击之时，瓒南界上别营自度守则不能自固，又知必不见救，是以或自杀其将帅，或为绍兵所破，遂令绍军径至其门。臣松之以为童谣之言，无不皆验；至如此记，似若无征。谣言之作，盖令瓒终始保易，无事远略。而瓒因破黄巾之威，意志张远，遂置三州刺史，图灭袁氏，所以致败也。", "id": "93cc192f84c64835963ea083b30c2e47"}
{"text": "范遂以勃海兵助瓒，破青、徐黄巾，兵益盛；进军界桥。一以严纲为冀州，田楷为青州，单经为兖州，置诸郡县。绍军广川，令将曲义先登与瓒战，生禽纲。", "id": "96ed68bf973b41b5930a2089a0e0997d"}
{"text": "召拜谦扬武都尉，与嵩征羌，大破之。", "id": "544f32a9a6c842e3a9d5fb88d3c27680"}
{"text": "杨将眭固杀丑，将其觽，欲北合袁绍。太祖遣史涣邀击，破之于犬城，斩固，尽收其觽也。三注一灵帝纪曰：以虎贲中郎将袁绍为中军校尉，屯骑校尉鲍鸿为下军校尉，议郎曹操为典军校尉，赵融、冯芳为助军校尉，夏牟、淳于琼为左右校尉。", "id": "58c7fd41925248c296eda59b41331ada"}
{"text": "五建安四年，绍悉军围之。瓒遣子求救于黑山贼，复欲自将突骑直出，傍西南山，拥黑山之觽，陆梁冀州，横断绍后。长史关靖说瓒曰：今将军将士，皆已土崩瓦解，其所以能相守持者，顾恋其居处老小，以将军为主耳。", "id": "3a8974b003f44a7fac209959832cd6fc"}
{"text": "遂收兵于徐州，与孙观、吴敦、尹礼等并聚众，霸为帅，屯于开阳。太祖之讨吕布也，霸等将兵助布。既擒布，霸自匿。太祖募索得霸，见而悦之，使霸招吴敦、尹礼、孙观、观兄康等，皆诣太祖。", "id": "b34fb17e10964dae984d8c1fe209c408"}
{"text": "辽欲去，霸止之曰：公明于利钝，宁肯捐吾等邪？明日果有令。辽至，以语太祖。太祖善之，拜扬威武将军，假节。后权乞降，太祖还。", "id": "4f420bb7dd95463980adf4f2ae403180"}
{"text": "济南黄巾徐和等，所在劫长吏，攻城邑。", "id": "440fed33aac0499b87998823eef08e1e"}
{"text": "樊下诸将以德兄在汉中，颇疑之。德常曰：我受国恩，义在效死。", "id": "6dd73cc6bd8241f68b50b5167aca6079"}
{"text": "备一旦烧屯去，惇率诸军追击之，典曰：贼无故退，疑必有伏。", "id": "133915f6974b4dc4a12275596eacfc5d"}
{"text": "与曹休讨吴贼，破吕范于洞浦，征为执金吾，位特进。", "id": "ddd76b8cac424dbe8df587112e584831"}
{"text": "植与诸侯并就国。黄初二年，监国谒者灌均希指，奏植醉酒悖慢，劫胁使者。", "id": "9fe411319704469e87c99ca2891c1da1"}
{"text": "青龙三年，楷坐私遣官属诣中尚方作禁物，削县二千户。正始七年，徙封济南，三千户。正元、景元初，连增邑，凡四千四百户。陈思王植字子建。", "id": "aa2100a8d0754a64b52a24b0130b5d38"}
{"text": "陛下感帑藏之不充实，而军事未息，至乃断四时之赋衣，薄御府之私谷，帅由圣意，举朝称明，与闻政事密勿大臣，宁有恳恳忧此者乎？骑都尉王才，幸乐人孟思所为不法，振动京都，而其罪状发于小吏，公卿大臣初无一言。自陛下践阼以来，司隶校尉、御史中丞宁有举纲维以督奸宄，使朝廷肃然者邪？若陛下以为今世无良才，朝廷乏贤佐，岂可追望稷、契之遐踪，坐待来世之俊乂乎！今之所谓贤者，尽有大官而享厚禄矣，然而奉上之节未立，向公之心不一者，委任之责不专，而俗多忌讳故也。臣以为忠臣不必亲，亲臣不必忠。何者？以其居无嫌之地而事得自尽也。", "id": "1bb39de58c0141388e0df8f94d7678d4"}
{"text": "欲诣洛者，为封过所，欲从郡还者，官为平取，辄以府见物与共交市，使吏民护送道路，由是民夷翕然称其德惠。数年卒官，吏民悲感如丧亲戚，图画其形，思其遗像。及西域诸胡闻慈死，悉共会聚于戊己校尉及长吏治下发哀，或有以刀画面，以明血诚，又为立祠，遥共祠之。", "id": "c649baa040744ced833686a85ac34a54"}
{"text": "太祖益嘉之，复人为丞相掾。文帝即位，为傍御史，加驸马都尉，迁阳平、沛郡二太守。郡界下湿，患水涝，百姓饥乏。", "id": "465377f6f67c45a4ab21eb8bda262435"}
{"text": "封既武始亭侯。太祖将征荆州，而腾等分据关中。太祖复遣既喻腾等，令释部曲求还。", "id": "9716581f75bb48bcbda5a11021173346"}
{"text": "扬州士民益追思之，以为虽董安于之守晋阳，不能过也。及陂塘之利，至今为用。馥子靖，黄初中从黄门侍郎迁庐江太守，诏曰：卿父昔为彼州，今卿复据此郡，可谓克负荷者也。转在河内，迁尚书，赐爵关内侯，出为河南尹。", "id": "8ebaa699682449a7af1213189013ca26"}
{"text": "至太和四年春，明帝乃追谥太后祖父广曰开阳恭侯，父远曰敬侯，祖母周封阳都君及*恭**敬*侯夫人，皆赠印绶。其年五月，后崩。七月，合葬高陵。", "id": "df7f04287b6348d58a879c23f0c51ed7"}
{"text": "虞氏曰：曹氏自好立贱，未有能以义举者也。然后职内事，君听外政，其道相由而成，苟不能以善始，未有能令终者也。", "id": "a9717c66850c4f0daa21d643c14b1ee5"}
{"text": "国以民为本，民以谷为命。故废一时之农，则失育命之本。是以先王务蠲烦费，以专耕农。自春夏以来，民穷于役，农业有废，百姓嚣然，时风不至，未必不由此也。", "id": "5d66289d6e91400fab7df660cdbffd29"}
{"text": "帝卯，髃公奏太后曰：殿下圣德光隆，宁济六合，而犹称令，与藩国同。请自今殿下令书，皆称诏制，如先代故事。癸卯，大将车固让相国、晋公、九锡之宠。", "id": "ce42be597bf7415793fcdcbd402968d7"}
{"text": "二年夏五月朔，日有食之。秋七月，乐浪外夷韩、濊貊各率其属来朝贡。八月戊寅，赵王干薨。", "id": "3e130a8c97c14ed98bebeba785ff8118"}
{"text": "辛未，以长水校尉邓艾行安西将军，与征西将军陈泰并力拒维。", "id": "518edb15cc2349ddb43162c3c877c2da"}
{"text": "甲寅，复命大将军进爵晋公，加位相国，备礼崇锡，一如前诏；又固辞乃止。三年春二月，青龙见于轵县井中。", "id": "6ea8df55ae7e4de0bc165fb72fae0166"}